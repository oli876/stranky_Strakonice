<!DOCTYPE html>
<html lang="cs">
<head>
 <meta charset="utf-8" />
 <title>Historie města</title>
 <link rel="stylesheet" href="style2.css" type="text/css">
 </head>
   
 <body>
 <header>
 <br>
  <h1>Historie města</h1>
 
  <nav>
	<ul>
	<li><a href="../projekt/index.html">Úvod</a></li>
	<li><a href="../projekt/historie.html">Historie</a></li>
	<li><a href="../projekt/osobnosti.html">Největší osobnosti města</a></li>
	<li><a href="../projekt/galerie.html">Galerie</a></li>
	<li><a href="../projekt/odkazy.html">Zajímavé odkazy</a></li>
	</ul>
	</nav>	
	</header>
  
  <article>
  
  <h2>Na úsvitu dějin</h2>
 <p>
Na soutoku řek Volyňky a zlatonosné Otavy vzniklo ze čtyř osad město Strakonice, pošumavské město dudáků. Do našeho národního povědomí se zapsalo hned několikrát: divadelní báchorkou J. K. Tyla Strakonický dudák, produkcí zvláštní pokrývky hlavy spojenou s islámským náboženstvím a nazvanou fez, a konečně výrobou motocyklů značky ČZ. Fezy a motocykly se již ve Strakonicích staly historií a období jejich lesku a slávy připomíná pouze expozice ve strakonickém hradu. Jsou však hodnoty a tradice, které přetrvaly.</p>
<p>
Četné archeologické nálezy svědčí o osídlení podél řek již v době prehistorické. Od té doby se zde vystřídalo mnoho kultur. Vzpomínkou na poslední slovanská osídlení jsou dnes již jen dochované zbytky hradišť a sejpů po rýžovnících zlata.</p>
<p>
Středověké dějiny města jsou pevně spojeny s historií strakonického hradu, který založil v první třetině 13. století šlechtický rod Bavorů. První písemné zprávy o Strakonicích jsou datovány do roku 1235. Část hradu darovali Bavoři již v roce 1243 řádu maltézských rytířů. Tímto letopočtem začala ve Strakonicích sedm století dlouhá etapa jejich místního působení a téměř 150 let dlouhé soužití světské a církevní moci na jednom hradním sídle. Oba jejich znaky - bavorská střela a maltézský kříž - jsou základními symboly dnešního praporu města. Od roku 1402 byl hrad ve vlastnictví řádu johanitů (maltézských rytířů). Hradní areál byl postupně přestavován a upravován. Najdeme zde stavební prvky několika architektonických slohů. Stavební vývoj byl ukončen v letech 1714 - 1721 barokní zámeckou přístavbou. Dnešní podobu získal hrad rozsáhlými opravami v letech 1925 - 1937.</p>
<p>
V roce 1367 byla Bavorem IV. Strakonicím udělena základní městská privilegia. Po celou svou historii však zůstaly poddanským městem. Pozdější vývoj města dokládá i dnes zřetelná původní zástavba, kde bychom marně hledali pravidelné ulice. Naopak jsou zde patrné znaky bývalého poddanského města, které vznikalo postupným sloučením čtyř menších osad - Strakonice, Bezděkov, Lom a Žabokrty.</p>
<p>
Důležitým městským právem bylo vždy právo vařit pivo. Ve Strakonicích můžeme vystopovat jeho počátky již kolem roku 1367, kdy Strakonice získaly právo várečné. Měšťanský pivovar (založený v roce 1649) přetrval až do dnešní doby a svým věrným nabízí pivo značky Švanda a Dudák.</p>
<p>
Historií regionu od prvního pravěkého osídlení, přes husitské války, období středověku, 18. a 19. století až do současnosti vás provede Muzeum středního Pootaví,</p>


<section>
<h2>Strakonický hrad</h2>

<h3>Středověk</h3>
   <p>
 Středověké dějiny města jsou pevně spojeny s historií strakonického hradu, který založil v první třetině 13. století šlechtický rod Bavorů. První písemné zprávy o Strakonicích jsou datovány do roku 1235.</p>
 <p>
Jak vypadal středověký strakonický hrad se můžeme jen domnívat, ale určitě víme, že se o něm zmiňuje listina Václava I. v roce 1235 poprvé a nezpochybnitelně. Jeden ze svědků Bavor zde v té době již musel mít opevněné sídlo, protože doplnil jméno přídomkem ze Strakonic. Podobu hradu v polovině 13. století přibližuje další dochovaná listina z roku 1243, v níž Bavor ze Strakonic daruje rytířům řádu sv. Jana Jeruzalémského kostel a dům s výjimkou domu knížecího. Uvedené datum, rok 1243, je oficiálním rokem příchodu řádu do hradu. Od té doby jsou historie řádu a strakonického hradu spojeny na dlouhá staletí. Rytíři sv. Jana, johanité, nezvolili hrad za své sídlo náhodou. Jejich povinností byla kromě vojenské i péče o pocestné, hlavně o poutníky do Svaté země. Na břehu řeky Otavy, jejíž vodu potřebovali, založili řádový špitál a pod ochranou mohutného hradu pečovali o poutníky, putující po dálkových cestách. Jedna spojovala Prahu s bavorským Podunajím a druhá Plzeň s Českými Budějovicemi a Horními Rakousy.</p>

<h3> Šlechtický rod Bavorů – zakladatel hradu</h3>
<p>
Bavor I. - nejvyšší královský komorník
Obrovský vzestup pánů ze Strakonic, rodu Bavorů se zavinutou střelou ve svém erbu, nastává již na přelomu 12. a 13. století a trvá více než sto let. V jeho počátcích nalezneme olomouckého biskupa Bavora a stejnojmenného komorníka doloženého v tomto úřadě v letech 1208-1224. Prvním prokazatelným Bavorem sídlícím ve Strakonicích byl Bavor I., s největší pravděpodobností syn olomouckého komorníka a jeho manželky Bolemily.</p>
<p>
Do paměti Strakonic vstoupil Bavor I. jako velmož, který daroval v již zmíněném v roce 1243 polovinu svého hradu i značnou část okolních pozemků řádu johanitů. Podle pověsti byl Bavor I. v roce 1190 ve Svaté zemi a učinil slib, že po návratu domů vystaví nový křížovnický konvent. Historický dokument máme až z roku 1225. Dochovala se listinná zpráva – konfirmace, v níž potvrzuje český král Přemysl Otakar I. (1192-93, 1197-1230) darování Bolemily, manželky Bavora, některé vsi řádu johanitů. Druhým důležitým letopočtem je již zmíněný rok 1243, kdy Bavor I. daroval konventu johanitů kostel a dům ve Strakonicích a vsi Lom, Ptákovice, Miloňovice, Radošovice, Sousedovice a Krty. V následujících letech začal řád svůj majetek rozšiřovat přikupováním dalších okolních vsí. Díky jeho působení měly Strakonice počátkem 14. století nejen špitál, ale i školu.
Bavor I. byl velmi mocným šlechticem, úzce spojeným s panovnickým rodem Přemyslovců. Ještě za krále Václava I., do roku 1251, zastával funkci královského číšníka. Do roku 1251 zastával funkci královského číšníka ještě za krále Václava I.</p>
<p>
Byl velmi mocným šlechticem, úzce spojeným s panovnickým rodem Přemyslovců. Přízeň mu prokazoval zejména Přemysl Otakar II., v jehož blízkosti se Bavor I. pohyboval od poloviny 13. století, tedy ještě v době, kdy mladý a ambiciózní Přemysl na svůj královský post teprve čekal. </p>
<p>
O Bavorově významu svědčí i fakt, že je jako svědek uváděn v prvních třech listinách novopečeného krále Přemysla Otakara II. v listopadu 1253. Na všech listinách je uváděn mezi prvními vedle Vítka z Hradce a zvíkovského kastelána Konráda.</p>
<p>
Významnou odměnou za věrnost bylo získání titulu summus camerarius (nejvyšší komorník) 9. července 1254, čímž se Bavor I. dostal na přední místo společenského žebříčku. Tento úřad si podržel až do své smrti v roce 1260. Nejvyšší komorník byl jedním z nejvyšších úředníků na královském dvoře se soudními pravomocemi v prostředí zemského soudu.
Po celou dobu vlády Přemysla Otakara II. byl Bavor I. a později i jeho syn, a to i v kritických letech 1265 a 1276-78, věrně na straně svého krále. Bavor I. se zúčastnil i bitvy proti Uhrům u Kressenbrunnu v roce 1260, kde došlo k největšímu vojenskému úspěchu Přemysla. Krátce poté na podzim téhož roku Bavor I. umírá.</p>


<h3>Bavor II. – řečený Veliký, mocenský vzestup rodu</h3>
<p>
Jeho nástupcem a dědicem se stal jeho syn Bavor II., někdy označován přídomkem Veliký. Za jeho poměrně krátkého života také skutečně došlo k výraznému mocenskému vzestupu strakonického rodu Bavorů, který vyvrcholil v postavě Bavora III. Bavor II. si vzal za manželku levobočnou dceru krála Přemysla Otakara II. Anežku, takže jejich dětem, švagrům krále Václava II., kolovala v žilách částečně přemyslovská krev.</p>
<p>
K levobočným potomkům krále Přemysla se váže zajímavá historická skutečnost. V roce 1252 se mladičký král oženil s mnohem starší dědičkou rakouských zemí Markétou z Babenberků. Šlo o zcela účelový sňatek. Stárnoucí Markéta však nebyla schopna ani po několika letech porodit Přemyslovi potomka. Podle kronikáře prý ale vinila z neplodnosti svého manžela. Přemysl proto vybídl svou ženu, aby mu sama vybrala jednu z žen svého fraucimoru, a on jí do roka dokáže, kdo je neplodný. Markéta vybrala Anežku z Kuenringu. Z tohoto vztahu se narodil syn Mikuláš a dcery Anežka (budoucí manželka Bavora II.) a Eliška, všechny nechal král legitimizovat.</p>
<p>
S královským dvorem se mladý Bavor II. seznámil pravděpodobně již v dobách svého mládí. Předpokládá se, že sem byl dán na vychování a zvláštní péče se mu dostávalo od samotného krále. Mladého Bavora zastihneme poprvé na veřejnosti při slavnostním založení nového cisterciáckého opatství Zlatá Koruna v roce 1263.</p>
<p>
Počínaje rokem 1267 začal být Bavor II. ze Strakonic na královských listinách uváděn několikrát do roka. Není historiky vyloučena ani jeho účast na Přemyslově křížové výpravě do Litvy uskutečněné v roce 1267-68.</p>
<p>
Po roce 1270 začal Bavor zvelebovat své strakonické sídlo. Pustil se do úprav hradu. Dal přestavět starý hradní palác na jižní straně areálu, který byl zvýšen a prodloužen, čímž došlo ke spojení s johanitskou částí hradu. Jihozápadní nároží ozdobila čtyřhranná obytná věž, nové hradební opevnění s věží Rumpál.</p>
<p>
Po celou dobu existence Bavorů ze Strakonic byla striktně oddělena světská a johanitská část strakonického hradu.</p>
<p>
Za panování Bavora II. pokračoval také rozvoj Horažďovic.</p>
<p>
V roce 1277 následovala další odměna za věrné služby panovníkovi. Bavor II. byl jmenován královským maršálkem, jehož povinností byla hmotná péče o panovníkův dvůr. Díky hodnosti maršálka bojoval Bavor II. i v Přemyslově poslední bitvě v roce 1278 na Moravském poli.</p>
<p>
Desetiletí po smrti Přemysla Otakara II. patřilo v zemi k nejhorším. Přemyslovi nepřátelská šlechta začala rabovat zeměpanský majetek, do Čech směřovala vojska sousedů – braniborských markrabat, Oty IV. a Oty V., Piastovce Jindřicha IV. a z Moravy Rudolfa I. V této době vstupuje na scénu Bavor III., syn Bavora II. Bavorové patrně celkem bez nesnází přečkali dobu Otova správcování Čech a nijak se nezapojili ani do půtek šlechtických zájmových skupin, trvajících do roku 1284.</p>


<h3>Bavor III. a jeho kapitulace před mrtvým králem</h3>
<p>
Počátek vstupu Bavora III. na politickou scénu je provázen i rozsáhlou stavební činností na strakonickém hradě, především v johanitské části. Bavor III. nechal např. zaklenout ambity a ukončil výstavbu kostela. Mnohem rozsáhlejší stavební ruch však panoval v Horažďovicích, na které byla po polovině 13. století přenesena správní funkce z nedaleké Práchně. Na počátku roku 1289 se Bavor III. stal purkrabím na důležitém královském hradě Zvíkově. Jako významný velmož zajížděl pravidelně do Prahy na zasedání zemského soudu, kde se projednávaly a soudily majetkové a trestní záležitosti šlechty, zapsané do zemských desek.</p>
<p>
Zvrat v životě Bavora III. nastal zvolením Rudolfa I. Habsburského českým králem. Bavor III. a ještě několik dalších šlechticů se postavili do opozice a volby nového českého krále se nezúčastnili. Rudolfova odplata nenechala na sebe dlouho čekat. V létě 1307 vyrazil s vojskem na tažení proti západočeské šlechtě. Bavor III. se však nehodlal nechat pokořit a se zbraní v ruce se opevnil se svou posádkou v nedalekých Horažďovicích. Obléhání však netrvalo dlouho. Počátkem července byla již situace Bavora neudržitelná a on se rozhodl před králem kapitulovat. V tomto okamžiku však do hry vstoupil jiný faktor, a tím byl špatný zdravotní stav krále. Dne 3. července 1307 v polním ležení zemřel. To, co následovalo, představuje v našich dějinách ojedinělý úskok. Smrtí krále de facto Bavorův odpor skončil a vojska se mohla v klidu vrátit domů, kdyby ovšem jeden z příznivců zemřelého krále nebyl Jindřich I. z Rožmberka, kterému král za jeho podporu slíbil Zvíkov. Zřejmě on byl iniciátorem následujícího divadla. Bavor III., který o smrti krále nic neděl, byl připraven se vzdát a vrátit zvíkovské purkrabství. A tak ještě onoho 3. července byla mrtvola krále naaranžována, jako by se nic nestalo, a připravena k audienci. Nic netušící Bavor III. se ve ztemnělém stanu pokořil před mrtvým králem a vzdal se Zvíkova. Toho se vzápětí ujal Jindřich z Rožmberka. Rožmberkův úskok zaznamenali nejen naši kronikáři, ale dostal se i na výtvarná plátna.</p>
<p>
Tento čin na dlouhá léta zmrazil do té doby stabilizované vztahy mezi oběma rody navzdory tomu, že Bavorova manželka byla Jindřichovou dcerou.</p>
<p>
Po horažďovických událostech se Bavor III. stáhl do ústraní. Teprve s nástupem nového krále Jana Lucemburského se znovu objevuje na scéně. Dne 25. listopadu 1315 dostává darem horu Prácheň s povolením k výstavbě nového hradu. S realizací začal okamžitě a velkoryse.</p>
<p>
Bavor III. byl posledním příslušníkem rodu, který se významně angažoval ve veřejném životě a pro své aktivity proti Rudolfu Habsburskému se dostal i do povědomí historické veřejnosti, kam se díky sňatku dostal pouze jeho otec. O ostatních členech rodu to již neplatí.</p>
<p>
V roce 1315 je Bavor III. poprvé uveden s predikátem z Bavorova. V tomto malém městečku si vybudoval skromné sídlo, kde žil až do své smrti.</p>
<p>
Dělení bavorovského majetku, Strakonice v rukou bratra Viléma
V letech 1312-1315 došlo k rozdělení majetku mezi tři děti Bavora II. Nejstarší Bavor III. si ponechal Bavorov, Horažďovice a Prácheň. Prostřednímu bratrovi Vilémovi zůstaly Strakonice s okolím a nejmladší Mikuláš (otec pozdějšího Bavora IV.) získal Blatnou.</p>
<p>
Svým přestěhováním ze Strakonic přestal mít Bavor III. jakékoliv vazby na johanity, a naopak začal prokazovat sympatie jinému řádu – cisterciákům sídlícím na Zlaté Koruně. Svou náklonnost projevil i štědrým hmotným darem. Motivací k tomuto činu nebyla jistě jen starost o spásu duše či upevnění dobrých sousedských vztahů, ale i určitá zlomyslnost podpořit před zraky Rožmberků klášter, který jim byl trnem v oku. Za to si Bavor III. vymínil pohřeb v klášteře, každodenní zádušní mši, další mše ve výroční den úmrtí a udržování věčného světla. Původní gotický náhrobek se zde bohužel nedochoval. Dnes je nad Bavorovým hrobem barokní epitaf.</p>
<p>
Jeho manželka Markéta, která ho přežila o 40 let, je pochována v rodinné hrobce Rožmberků ve Vyšším Brodě. Manželství zůstalo bezdětné. Bavorov s rozsáhlým zázemím získali natrvalo do své državy nakonec Rožmberkové.</p>
<p>
Bavor III. zemřel počátkem roku 1318 krátce po svém návratu z Vídně, kde se zúčastnil na straně nespokojené české šlechty uzavření smlouvy namířené proti panujícímu páru, Janu Lucemburskému a Elišce Přemyslovně. Toto Bavorovo veřejné vystoupení bylo poslední v dějinách rodu. Další pokračovatelé již žádné politické ambice neměli.</p>
<p>
I v době panování následovníka Bavora III., Viléma ze Strakonic, byl hrad stále zřetelně rozdělen na dvě části – světskou a řádovou. Vilém obýval jihozápadní část s rozlehlým palácem s vlastní kaplí a věží v nároží, druhá věž Rumpál střežila vstup do hradu od západu. V nejvýchodnější části měl kuchyni, která navazovala na řádovou komendu.</p>
<p>
Bavor IV. - řečený Bašek a zákupní právo pro Strakonice
Vilémovým nástupcem byl Bavor IV. z Blatné, řečený Bašek. Strakonickým dal o sobě vědět 8. prosince 1367 listinou, která bývá někdy považována za počátek města. To je však hrubý omyl. Náznaky rodícího se městského organismu spatřujeme již od počátku 14. století, z roku 1352 se např. dochoval otisk městské pečeti.</p>
<p>
Listina z roku 1367 uděluje Strakonickým purkrechtní neboli zákupní právo. To znamená, že pán města svým poddaným prodal a pronajal celých 23 lánů (celá rozloha města se vším příslušenstvím), a to za přesně určených podmínek. Purkrechtní právo zaručovalo poddaným mnohem kvalitnější držbu pozemků. Ti mohli svůj majetek odkazovat svým potomkům a vůbec s ním svobodně nakládat, samozřejmě za předpokladu splnění pevně stanovených dávek. Bavor IV. zemřel někdy mezi léty 1380-82.</p>

<h3>Neslavný konec slavného rodu</h3>
  
<p>
Počátkem osmdesátých let 14. století se počet členů rodu Bavorů ze Strakonic omezil pouze na dva nezletilé chlapce, Břeňka a Jana. Jejich poručníkem a prozatímním správcem majetku se stal Zdeněk z Rožmitálu. V roce 1394 převzal rodinné statky Břeněk ze Strakonic. Následující léta se nesou ve znamení neustálého postupného rozprodávání bavorovského majetku.</p>
<p>
Konec 14. století se nesl ve znamení odboje české šlechty proti králi Václavu IV., na stranu odbojných pánů se přidali i strakonický pán Břeněk a jeho strýc Zdeněk z Rožmitálu. V první fázi odboje se však nijak neangažovali, jejich jména nalezneme až v roce 1396. Situace začala být dramatická až v roce 1399, kdy královské vojsko vyrazilo obléhat Horažďovice, které byly v držení Břeňka ze Strakonic. Válka byla krátká a skončila po několika týdnech smírem. Hmotné starosti vedly nakonec pána ze Strakonic k úplnému prodeji panství v roce 1402 nejprve drobnému šlechtici Vykéři z Jenišovic, který je v zápětí prodává řádu johanitů.</p>
<p>
O Janovi, který také užíval predikátu ze Strakonic, máme jen sporé informace. Odešel ze Strakonic a žil převážně na Moravě. Jeho stopy v roce 1400 končí.</p>

<h3>Ve znamení osmihrotého kříže</h3>

<p>
V roce 1402 se stali johanité majiteli celého strakonického panství včetně města. Velmi dobře si uvědomovali, že základem rozvoje jejich panství je ekonomická základna, která spočívá ve vzkvétajícím městě, a tak začali podporovat jeho obyvatele různými privilegii.</p>
<p>
Prvním církevním pánem na strakonickém hradě byl velkopřevor Jindřich z Hradce, když v roce 1402 zakoupil od Bavorů druhou polovinu hradního areálu. Brzy potom se na dlouhá desetiletí stal hrad pro johanity velmi významným.</p>
</section>

<section>
<h2>Novodobá historie</h2>
  
 <p>
V průběhu druhé světové války byly Českému velkopřevorství odejmuty objekty v areálu hradu Strakonice, jednalo se o kostel svatého Prokopa a budovu děkanství. V období po válce nedošlo k nápravě této křivdy.</p>
<p>
České velkopřevorství začalo po roce 1990 jednat s Biskupstvím českobudějovickým o možnosti získat uvedené nemovitosti zpět. V roce 2008 byla se souhlasem českobudějovického biskupa msgre. Jiřího Paďoura uzavřena darovací smlouva ve prospěch Suverénního řádu maltézských rytířů – Českého velkopřevorství. České velkopřevorství se tak opět stalo po několika desítkách let vlastníkem svých historických majetků.</p>
<p>
V současné době je areál hradu ve vlastnictví tří subjektů. Největší část (více než jednu polovinu) včetně  hradních nádvoří vlastní město Strakonice a menší (cca jednu čtvrtinu) Jihočeský kraj. Církevní objekty jsou v majetku Římskokatolické farnosti Strakonice a zámecký špýchar je ve vlastnictví privátní osoby.</p>


<h3>Archeologický výzkum v roce 2006</h3>
  
<p>
Konec roku 2005 a především rok 2006 byl v novodobé historii hradu jeden z nejvýznamnějších – začala rozsáhlá rekonstrukce, na kterou čekal několik desítek let.</p>
<p>
Skrývky doprovázel archeologický výzkum. Přestože archeologické výzkumy již v areálu v minulosti probíhaly, velká část nádvoří zůstala zatím nepovšimnuta. Výzkum zajišťovalo Muzeum středního Pootaví v čele s archeologem PhDr. Janem Michálkem.Využita byla tzv. šachovnicová metoda, tj nádvoří bylo rozděleno na čtverce 4x4 m a v nich se postupně ručním výkopem prováděla sondáž až na skalní podloží (hloubka 0,2-2m).</p>
<p>
Archeologický průzkum s sebou přinesl nečekané objevy. Byly odkryty kamenné základy středověkého objektu, a to v hloubce necelého půl metru pod povrchem. Nález byl datován do 14.-15. století. Výzkum probíhal od Rumpálu směrem ke kapitulní síni. Prozkoumané čtverce byly okamžitě předávány firmě Strabag, aby nedocházelo ke zbytečné ztrátě času a ohrožení termínu dokončení stavby.</p>
<p>
Výzkum na II. nádvoří byl definitivně uzavřen 16. června 2006 v jižní části nádvoří.</p>
<p>
Pokládka nové valounové dlažby začala 3. 7. směrem od Rumpálu ke kapitulní síni.</p>
<p>
Při archeologickém výzkumu v jihovýchodní části II. hradního nádvoří (poblíž vstupu do muzea) byla také ve skále objevena vytesaná okrouhlá studna o průměru cca 2,5 m. Dle provedeného zkušebního vrtu je její hloubka cca 12,5 m a hladina spodní vody 4,5 m od úrovně nádvoří.</p>
<p>
Při výměně kanalizace a vodovodních přípojek na I. nádvoří se firma pohybovala ve východní části kostrového pohřebiště z 12. století, v průběhu prací bylo dle předchozích předpokladů, částečně odkryto. Archeology bylo zdokumentováno a bronzové předměty uloženy do sbírek muzea.</p>
</section>
	<address>
	zdroj https://www.hradstrakonice.cz/hrad/historie.asp
	</address>
	
 </article>
 </body>
</html>